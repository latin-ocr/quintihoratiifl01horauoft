LIB. I. OD. VIII, IX. 21

Ambiguam tellure nova Salamina suturam.

O fortes peioraque passi 30
Mecum saepe viri, nunc vino pellite curas3

Cras ingens iterabimus aequor.

O D E VIII.

LYmA, dic, per omnes
Te deos oro, Sybarin cur properes amando
Perdere ; cur apricum
Oderit campum, patiens pulveris atque solis.
Cur neque militaris 5
Inter aequales equitat, Gallica nec lupatis
Temperat ora frenis?
Cur timet flavum Tiberim tangere? Cur olivum
Sanguine viperino
Cautius vitat neque iam livida gestat armis 10
Brachia, saepe disco, ’
Saepe trans finem iaculo nobilis expedito?
Quid latet, ut marinae
Filium dicunt Thetidis sub lacrimosa Troiae
Funera, ne virilis 15
Cultus in caedem et Lycias proriperet catervas?

ODE IX.

Vmsss, ut alta stet nive candidum
Soracte, nec iarn sustineant onus
Silvae laborantes geluque
Flumina constiterint acuto.

