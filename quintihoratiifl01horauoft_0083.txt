LIB. ll. OD. II.

Iuno et deorum quisquis amicior
Afris inulta cesserat impotens
Tellure victorum nepotes

Rettulit inferias Iugurthae.
Quis non Latino sanguine pinguior
Campus sepulcris impia proelia

Testatur auditumque Medis

Hesperiae sonitum ruinae?
Qui gurges aut quae flumina lugubris
Ignara belli? quod mare Dauniae

Non decoloravere caedes?

Quae caret ora cruore. nostro?
Sed ne relictis, Musa procax, iocis
Ceae retractes munera neniae,

Mecum Dionaeo sub antro

Quaere modos leviore plectro.

ODE II.

NULLus argento color est avaris

Abdito terris, inimice lamnae

Crispe Salusti‚ nisi temperato
Splendeat usu.

Vivet extento Proculeius aevo,

Notus in fratres animi paterni;

Illum aget penna metuente solvi
Fama superstes.

Latius regnes avidum domando

Spiritum, quam si Libyam remotis

Gadibus iungas et uterque Poenus
Ser-viat uni.

30

40

10

