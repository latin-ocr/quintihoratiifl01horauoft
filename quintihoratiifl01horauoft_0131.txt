ΜΒ. JJJ. OD. XXV. 95

Haerere ingenuus puer 55
Venarique timet, ludere doctior,
Seu Graeco iubeas trocho
Seu malis vetita legibus alea,
Cum periura patris fides
Consortem socium sallat et hospitem 60
Indignoque pecuniam
Heredi properet. Scilicet improbae
Crescunt divitiae3 tamen
Curtae nescio quid semper abest re's.

O D E XXV.

Quo me, Bacche, rapis tui
Plenum? quae nemora aut quos agor in specus
Velox mente nova? quibus
Antris egregii Caesaris audiar ⁴
Aeternum meditans decus 5
Stellis inserere et consilio Iovis?
Dicam insigne recens adhuc
Indictum ore alio. Non secus in iugis
Exsomnis stupet Euias
Hebrum prospiciens et nive candidam 10
Fhracen ac pede barbaro
Lustratam Rhodopen, ut mihi devio
Ripas et vacuum nemus
Mirari libet. O Naiadum potens
Baccharumque valentium 15
Proceras manibus vertere fraxinos,

