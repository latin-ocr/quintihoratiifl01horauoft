LIB. IV. OD. IX. 121

Clarum Tyndaridae sidus ab infimis-
Quassas eripiunt aequoribus rates,
Ornatus viridi tempora pampino
Liber vota bonos ducit ad exitus.

ODE IX.

NE forte credas interitura, quae
Longe sonantem natus ad Aufidum
Non ante volgatas per artes
Verba loquor socianda chordis:
Non, si priores Maeonius tenet 5
Sedes Homerus, Pindaricae latent
Ceaeque et Alcaei minaces
Stesichorique graves Camenae3
Nec, si quid olim lusit Anacreon,
Delevit aetas3 spirat adhuc amor 10
Vivuntque commissi calores
Aeoliae fidibus puellae.
Non sola comptos arsit adulteri
Crines et aurum vestibus illitum
Mirata regalesque cultus 15
Et comites Helene Lacaena,
Primusve Teucer tela Cydonio
Direxit arcuÍ¾ non semel Ilios
Vexata 3 non pugnavit ingens
Idomeneus Sthenelusve solus 20
Dicenda Musis proelia 3 non ferox
Hector vel acer Deiphobus graves .
Excepit ictus pro pudicis
Coniugibus puerisque primus.

