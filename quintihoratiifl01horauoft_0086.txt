50

HORA Tll CARMJNUM

Crede non illam tibi de scelesta

Plebe dilectam, neque sic fidelem,

Sic lucro aversam potuisse nasci
Matre pudenda.

Brachia et voltum teretesque suras

Integer laudo 3 fuge suspicari,

Cuius octavum trepidavit aetas
Claudere lustrum.

ODE V.

NONDUM subacta ferre iugum valet
Cerviee‚ nondum munia comparis
Aequare nec tauri ruentis
In venerem tolerare pondus.
Circa virentes est animus tuae
Campos iuvencae, nunc fluviis gravem
Sol-antis aestum, nunc in udo
Ludere cum vitulis salicto
Praegestientis. Tolle cupidinem
Immitis uvae: iam tibi lividos
Distinguet Auetumnus racemos
Purpureo varius colore.
Iam te sequetur: currit enim ferox
Aetas et illi, quos tibi dempserit,
Apponet annos3 iam proterva
Fronte petet Lalage maritum:
Dilecta, quantum non Pholoe· fugax,
Non Chloris albo sic humero nitens,
Ut pura nocturno renidet
Luna mari, Cnidiusve Gyges,

 

