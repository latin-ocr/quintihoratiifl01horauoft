40

HORA Tll CARMINUM

Premant Calena falce quibus dedit
Fortuna vitem, dives et aureis
Mercator exsiccet culullis
Vina Syra reparata merce,
Dis carus ipsis, quippe ter et quater
Anno revisens aequor Atlanticum
Impune. Me pascunt olivae,
Me cichorea levesque malvae.
Frui paratis et valido mihi,
Latoe'‚ dones, at, precor, integra
Cum mente, nee turpem senectam
Degere nec cithara carentem.

O D E XXXII.

PoscnuuR. Si quid vacui sub umbra
Lusimus tecum, quod et hunc in annum
Vivat et plures, age, die Latinum,
Barbite‚ carmen,
Lesbio primum modulate civi,
Qui ferox bello tamen inter arma,
Sive iactatam religarat udo
Litore navim,
Liberum et Musas Veneremque et illi
Semper haerentem puerum canebat
Et Lycum nigris oculis nigroque
Crine decorum.
O decus Phoebi et dapibus supremi
Grata testudo Iovis, o laborum
Dulce lenimen, mihi cunque salve
Rite vocanti.

10

20

10

 

