18 'HORA TII CARMINUM

Iam Cytherea choros ducit Venus imminente Luna, 5
Iunctaeque Nymphis Gratiae decentes

Alterno terram quatiunt pede, dum graves Cyclopum
Volcanus ardens urit officinas.

Nunc decet aut viridi nitidum eaput impedire myrto
Aut flore, terrae quem ferunt solutae. 10

Nunc et in umbrosis Fauno decet immolare lucis,
Seu poscat agna sive malit haedo.

Pallida Mors aequo pulsat pede pauperum tabernas
Regumque turres. O beate Sesti,

Vitae summa brevis spem nos vetat inchoare longam. 15
Iam te premet nox fabulaeque Manes

Et domus exilis Plutonia: quo simul mearis‚
Nec regna vini sortiere talis

Nec tenerum Lycidan mirabere, quo calet iuventus

Nunc omnis et mox virgines tepebunt. 20 ·

ODE V.

Quis multa gracilis te puer in rosa
Perfusus liquidis urget odoribus,
Grato, Pyrrha, sub antro?
Cui flavam religas comam,
Simplex munditiis? Heu quoties fidem 5
Mutatosque deos flebit et aspera
Nigris aequora ventis
Emirabitur insolens,
Qui nunc te fruitur credulus aurea3
Qui semper vacuam, semper amabilem 10
Sperat nescius aurae
Fallacis. Miseri, quibus

