144

ΗΘΚΛ TII EPODON

Ut Argonautas praeter omnes candidum
Medea mirata est ducem,

Ignota tauris illigaturum iuga
Perunxit hoe Iasonem3 ι’

Hoc delibutis ulta donis pellicem
Serpente fugit alite.

Nec tantus unquam siderum insedit vapor
Siticulosae Apuliae,

Nec munus humeris efficacis Herculis
Inarsit aestuosius.

At si quid unquam tale concupiveris,
Iocose Maecenas, precor.

Manum puella savio opponat tuo,
Extrema et in sponda cubet.

EPODE IV.

LUPIS et agnis quanta sortito obtigit,
Tecum mihi discordia est,
Hibericis peruste funibus latus
Et crura dura compede.
Licet superbus ambules pecunia,
Fortuna non mutat genus.
Videsne, Sacram metiente te viam
Cum bis ψ trium ulnarum toga,
Ut ora vertat huc et huc euntium
Liberrima indignatio?
Sectus flagellis hic triumviralibus
Praeconis ad fastidium
Arat Falerni mille fundi iugera
Et Appiam mannis terit,

10

Ῐ5

20

10

 

