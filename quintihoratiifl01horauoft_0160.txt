1 2 4 HORA TII CARMINUM

Iure sollemnis mihi sanctiorque
Paene natali proprio, quod ex hac
Luce Maecenas meus adfluentes
Ordinat annos. 20
Telephum, quem tu petis, occupavit
Non tuae sortis iuvenem puella
Dives et lasciva tenetque grata
Compede vinctum.
Terret ambustus Pha'e'thon avaras ²5
Spes, et exemplum grave praebet ales
Pegasus terrenum equitem gravatus
Bellerophontem,
Semper ut te digna sequare et ultra Ι
Quam licet sperare nefas putando 30
Disparem vites. Age iarn, meorum
Finis amorum—-
Non enim posthac alia calebo
Femina—condisce modos, amanda
Voce quos reddas ; minuentur atrae 35
Carmine curae.

ODE XII.

IAM veris comites, quae mare temperant,

Impellunt animae lintea Thraciae 3

Iam nec prata rigent nec fluvii strepunt
Hiberna nive turgidi.

Nidum ponit, Ityn flebiliter gemens, 5

Infelix avis et Cecropiae domus

Aeternum opprobrium, quod male barbaras
Regum est ulta libidines.

 

