32

HORA T II CA RMJA' UM

ODE XX.

me: potabis modicis Sabinum
Cantharis‚ Graeca quod ego ipse testa
Conditum levi, datus in theatro

Cum tibi plausus,
Care Maecenas eques, ut paterni 5
Fluminis ripae simul et iocosa
Redderet laudes tibi Vaticani

Montis imago,
Caecubum et prelo domitam Caleno
Tu bibes uvam: mea nec Falernae 10
Temperant vites neque Formiani

Pocula colles.

OD E XXI.

DIANAM tenerae dicite virgines,
Intonsum‚ pueri, dicite Cynthium
Latonamque supremo
Dilectam penitus Iovi.
Vos laetam fluviis et nemorum coma, 5
Quaecunque aut gelido prominet Algido,
Nigris aut Erymanthi
Silvis aut viridis Cragi3
Vos Tempe totidem tollite laudibus
Natalemque‚ mares, Delon Apollinis, 10
Insignemque pharetra
Fraternaque humerum lyra.

 

